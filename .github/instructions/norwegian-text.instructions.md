---
description: "Minimumsregler for norsk markdown: Nav, ikke NAV, sammensatte ord, engelsk fagspråk, overskrifter og konsekvent bokmål."
applyTo: "**/*.md"
---

# Norsk tekstkvalitet

Regler for norsk tekst i markdown-filer: agenter, instruksjoner, skills, dokumentasjon og README-er. Dette er minimumsreglene som gjelder automatisk ved redigering og code review.

Språknøytrale skriveregler (lengde, tetthet, tegnsetting) står i `output-style.instructions.md`. Ordlistene over KI-markører ligger sammen med klarspråk-prinsipper, anglisismer, fagtermer, teksttyper og full språkvask i `klarsprak`-skillen. Bruk den når du skriver eller redigerer norsk tekst av noe omfang. For dypere tekstredaksjon, bruk `@forfatter`-agenten.

## Nav, ikke NAV

"Nav" med stor forbokstav og små bokstaver. Aldri "NAV" (gammelt akronym).

## Sammensatte ord

Bindestrek ved engelsk+norsk. Særskriving er feil.

```
✅ image-bygg, CI-pipeline, deploy-steg, Postgres-operatoren, Kafka-topicet, GitHub-repoet, PR-er
❌ Postgres operatoren, Kafka topicet, GitHub repoet
```

## Behold engelsk fagspråk

Ikke oversett: image, cluster, node, container, release, pod, namespace, secret, bug, bugfix, hotfix, patch, edge case, rollback, failover, backup, pipeline, workflow, runtime, framework, middleware, pull request, merge, commit, branch, endpoint, payload, token, scope, host, skill, hook, prompt.

`deployment` som substantiv beholdes på engelsk. Verbet «deploye» og «rulle ut» er OK.

Skriv «host» og «hosts», ikke «vert», «verter» eller «vertsnavn». Det gjelder enhver teknisk betydning, maskinen like mye som endepunktet: «vert» sier ikke hvilken av dem det er. Skriv «skill», ikke «ferdighet». «Ferdighet» om menneskelig kompetanse er en annen betydning og er riktig norsk.

Lista her er et utdrag. Hele lista, med hva hver term ikke skal oversettes til, står i `klarsprak`-skillen, og den er fasit.

## Overskrifter

Bare første ord og egennavn med stor bokstav, ikke engelsk tittelstil. (Kolon på slutten av overskrifter er forbudt av `output-style.instructions.md`.)

## Konsekvent bokmål

Ikke bland inn nynorsk eller svensk. De vanligste feilene i KI-generert bokmål:

- **-ingar** → **-inger** (endringer, oppdateringer)
- **-leg/-lege** → **-lig/-lige** (tydelig, mulig)
- **-aste** → **-ste** (viktigste)
- **ei-/eig-** i starten → **e-/eg-** (egenskap, egentlig)
- **kv-** → **hv-** (hver, hvorfor)
- **-ar** i ubestemt flertall → **-er** (brukere, filer), **-ane** i bestemt flertall → **-ene** (brukerne, filene)
- medan → mens, vart/vorte → ble/blitt, berre → bare, mykje → mye, difor → derfor, ikkje → ikke
- Svensk: engångs- → engangs-, ändring → endring, användare → bruker (å/ä der bokmål har a/e)

Ikke veksle mellom gyldige former (stein/sten, framtid/fremtid) i samme tekst. A-endelser («sida», «fila», «endra») er gyldig ledig bokmål og skal beholdes ved konsekvent bruk.

## Tone

Unngå superlativer og amerikansk stil.
